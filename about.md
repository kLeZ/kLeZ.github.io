---
layout: page
permalink: /about/
---

# About me

Questo è il mio sito. "_E vorrei ben vedere_" dirai, "_ci sono venuto apposta_".  
Inizio dalle basi che è sempre bene farlo. Mi chiamo **Alessandro**, come si legge praticamente ovunque in queste pagine. Al momento in cui scrivo sono dotato di ben un paio di occhi, uno di orecchie, ho anche un paio di mani e piedi, e tutto questo alla veneranda età di **32 anni** (quasi suonati).  
Caso mai te lo stessi chiedendo, il momento in cui scrivo è l'_11 marzo 2019_. Alle _8 di sera_. Sul treno. Tornando a casa dal lavoro. E i 32 suoneranno il **7 di aprile**, giorno in cui, in quel di **Civitavecchia**, sono stato dato alla luce, gioia e dolore non solo della madre che m'ha partorito ma di tutti quelli che mi hanno sopportato e che mi sopportano. Un paio ancora devono farli santi.

Dicevo. Tutto molto bello, ma sono solo l'ennesimo che scrive un blog, e non un ennesimo speciale, o che ritiene di esserlo, ma uno qualunque, proprio l'ennesimo insomma.
Ma allora: _ma che diamine ci sei venuto a fare qui?_ Te lo spiego subito (si fa per dire). Probabilmente c'è qualche articolo che ti interessa, o hai parlato con me, ci siamo incontrati, o mi conosci da tutta la vita magari (_buu pe sta '......_) e vuoi curiosare in quello che sembra essere la cosa più vicina a uno spazio web interamente mio.  

E allora che la festa cominci, in alto gli articoli, e speriamo che ce ne sia almeno uno che apprezzi. Verrà il giorno dei commenti, ma non è questo il giorno, perché l'unica opzione valida è disqus, ma è lesivo della privacy, e io ci tengo a questa cosa, chi mi conosce sa e patisce.  
Nel frattempo ti sarò _estremamente grato_, e sarò _estremamente contento_ di sapere cosa ne pensi di me e di quello che scrivo via **email** o via **Twitter**. _Oh, mi raccomando, scrivimi anche se ti salta in mente di insultarmi. **Fa piacere** anche quello, in un certo senso._
