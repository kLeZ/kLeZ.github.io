---
date: 2010-03-01 16:14:11+01:00
layout: post
slug: narrativa-per-tutti-il-dd-parte-2
title: Narrativa per tutti! - Il D&D parte 2
categories:
- RPG
tags:
- d&d
- importato dal vecchio blog
- narrativa
---

La storia inizia più o meno con la fine della Grande Guerra, quella scoppiata tra tutte le razze gli uni contro gli altri. Vinsero gli elfi, o perlomeno furono quelli che conquistarono un più vasto territorio, isolandosi completamente dal resto del mondo e allontanando, con la forza se necessario, le altre razze.

{% include more.html %}

Quasi 5000 anni più tardi, quando le razze vivevano pacificamente tutte insieme, tolti gli elfi che comunque continuavano a mantenere questo ormai antico punto, un gruppo di orchi tentarono il golpe (riuscendo) contro il capo clan unificato perché ritenevano che si fosse rammollito per aver stretto trattati di pace e reciproca difesa con gli altri popoli. Non contenti di aver piegato il popolo degli orchi questi dissidenti tentano il colpaccio muovendo drasticamente guerra a tutto il mondo, questo risulterà in una quasi totale egemonia sul territorio Faeruniano. Il resto del mondo però non sta a guardare la follia egemonica degli orchi e quindi nasce una coalizione contro la forza orchesca che, però è molto più debole rispetto ai terribili avversari e finisce per soccombere a ogni battaglia.

Qui entrano in campo i nostri avventurieri mandati per vari motivi al centro della lotta.

Per primo incontriamo Scarlet, un giovane guerriero col nome da donna che arriva al fronte solo per una folle sete di vendetta contro gli orchi che hanno distrutto il suo villaggio e la sua famiglia.
